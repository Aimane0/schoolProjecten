# Persoonlijke Reflecties - S3

### Reflectie van Sem

Dit semester heb ik ervaren dat het vragen voor feedback een stuk lastiger is geworden dan in het vorige semester, voornamelijk omdat ik meer pech heb gehad met openbaarvervoer. Omdat ik ook daar veel pech mee heb gehad heb ik gerealiseerd dat ik thuis wel een klein beetje meer gefocust aan werk kan zitten maar dat het best essentieel is om fysiek op school te zijn. Voornamelijk omdat je dan met gemak groepsgenoten kan vragen of om kwa hardware een oplossing te vinden. Iets wat ik ook heb gemerkt is dat ook al geef ik aan dat ik wil helpen met overige onderdelen van het project en werk aan mijn eigen deel, dat het alsnog voelt alsof ik zelf niet veel aan het project heb gedaan.

### Reflectie van Niels

Tijdens dit semester heb ik geleerd hoe ik kan groeien door mijn fouten te omarmen en te leren van mijn ervaringen. Ik heb gewerkt aan het ontwikkelen van een growth mindset, waarbij ik uitdagingen zie als kansen om te leren in plaats van obstakels. Dit heeft ervoor gezorgd dat ik minder angst heb om fouten te maken bij opdrachten, omdat ik me realiseer dat deze fouten waardevolle leermomenten zijn. 

Tijdens dit semester heb ik niet alleen geleerd om mijn fouten te omarmen en een growth mindset te ontwikkelen, maar ook om beter samen te werken in groepsverband. Ik heb ervaren hoe belangrijk goede communicatie en samenwerking zijn en heb geleerd om actief een rol op me te nemen, zoals die van scrummaster. Toen ik in het projectteam deze rol had, heb ik anderen gestimuleerd om effectief aan de slag te gaan om zo bij te dragen aan een productieve groepsdynamiek.

### Reflectie van Ingmar

Dit semester heb ik mij gerealiseerd dat ik veel beter aan taken kan werken op school, zoals in het lab, dan thuis. Ik ben meer geneigd mijzelf te focussen op de taak en niet afgeleid te raken. Hiernaast is vragen om hulp een stuk laagdrempeliger geworden, als ik thuis werk moet ik iemand chatten op Discord / Teams of iemand bellen en dan zit je lang te wachten op een antwoord of kan je net niet helemaal lekker uitleggen wat je probleem daadwerkelijk is. Dit is demotiverend en resulteert voor mij vaak in uitstel van de taak. In het lab kan je heel makkelijk een medestudent of docent aanschieten om even met je mee te kijken als je ergens tegenaan loopt. Daarnaast zijn alle extra draadjes, sensoren en micro-controllers die er in het lab liggen erg handig. Zeker als je verdenkt dat je Uno / ESP / kabeltje kapot is en het wilt controleren. 

P.S. 
Er zijn te weinig plekken in het lab, dit ook omdat er ook SD’ers en CSC’ers zitten te werken. Daarom pleit ik (met steun van enkele van de SD’ers in het lab) voor een lab voor de SD’ers. Hierdoor zullen meer SD’ers sneller aan het werk gaan en creëren we extra plek in het TI lab voor TI’ers.


### Reflectie van Rezan

Ik heb geleerd hoe belangrijk het is om goed na te denken voordat je aan een project begint. Eerst schrijf je op wat je precies wilt doen en bespreek je dat met de opdrachtgever. Daarna maak je tekeningen om duidelijk te maken hoe het er ongeveer uit gaat zien. Pas als alles duidelijk is, begin je echt met het maken. Dit werkte voor mij heel fijn.

### Reflectie van Aimane

Dit semester heb ik gemerkt dat het soms een uitdaging is om dezelfde energie en motivatie vast te houden als aan het begin van het semester. Hoewel dit een heel menselijk proces is, wil ik er in het volgende semester bewuster mee omgaan en hier meer aandacht aan besteden.

Daarnaast heb ik ingezien dat ik nog veel kan verbeteren in het gebruik van mijn planbord. Plannen is niet mijn sterkste kant, en eerlijk gezegd vind ik het niet leuk. Daarom denk ik dat een methode zoals scrum of agile goed bij mij past, omdat het gemaakt is voor mensen zoals ik. Het planbord is laagdrempelig en praktisch, en ik neem me voor om het in het volgende semester serieuzer en consequenter in te zetten.

Verder ben ik erg blij met de hulp die ik van mijn groepsgenoten heb gekregen, en ik stel gelukkig snel vragen wanneer ik vastloop. Toch besef ik dat ik soms beter zelf dingen kan oplossen als ik wat meer geduld had. Een goed voorbeeld hiervan was toen mijn ESP IDF lange tijd niet werkte. Dit probleem had ik kunnen voorkomen door geduldiger het markdown-document te lezen waarin duidelijk stond hoe de ESP IDF geïnstalleerd moest worden. Toen Marius en ik het document opnieuw doorliepen, vonden we snel de oorzaak van de fouten waarmee ik te maken had.
